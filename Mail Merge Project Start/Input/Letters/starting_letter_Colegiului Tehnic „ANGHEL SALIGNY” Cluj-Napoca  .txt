Subiect: Invităm elevii Colegiului Tehnic „ANGHEL SALIGNY” Cluj-Napoca   să participe la un eveniment educativ în domeniul IT
Bună ziua,

Mă numesc Cosmin Mare, iar împreună cu echipa mea de organizare formată din liceeni programatori și un profesor coordonator de informatică, organizăm un hackathon de 12 de ore în Dej, jud. Cluj pe data de 15.03.2025, care se numește Scrapyard-Dej. Un Hackathon este un Maraton de 12 de ore de inovație pentru adolescenți, unde ei vor dezvolta proiecte hardware/software pe echipe sau individual. Aceste proiecte vor fi jurizate și vor primi premii. Participarea este complet gratuită, iar elevii vor primi 2 mese și băuturi/snackuri. Scopul acestui eveniment este de a încuraja inovația în rândul tinerilor și de a ajuta liceenii pasionați de calculatoare să pătrundă în lumea programării.

Evenimentul va începe la ora 09:00, la Colegiul Național “Andrei Muresanu” Dej pe data de 15.03.2025 și va ține 12h. Elevii vor putea merge acasă pe durata celor 12 de ore doar însoțiți de un adult, cu acordul părinților, dar îi încurajăm să rămână pe toată durata evenimentului, pentru a putea colabora cu ceilalți participanți.

Acest eveniment este susținut de Hack Club (https://hackclub.com sau https://ro.hackclub.com - tradus în română), o organizație non-profit cu originea în SUA, care are ca scop susținerea tinerilor din domeniul programării. Hack Club este totodată o rețea de peste 50,000 de programatori adolescenți din toată lumea care colaborează atât online cât și în persoană pentru a crea proiecte inovative. Elevii din această rețea au organizat numeroase alte hackathonuri, în special în SUA (Assemble, Wonderland - la care am participat și eu, Counterspell - alt eveniment global, asemănător cu Scrapyard, etc.).

Hackathonul pe care îl organizăm face parte din Scrapyard (https://scrapyard.hackclub.com/), un eveniment organizat de Hack Club, prin care adolescenții din toată lumea vor desfășura peste 100 de hackathonuri pe data de 15 martie.

Dacă sunteți interesați să susțineți acest eveniment unic în România, sunt disponibil la +40760051313 sau cosmin@hackclub.com pentru a discuta mai multe detalii.

Pentru o organizare mai bună, rugăm elevii doritori să se înscrie accesând următorul link: https://forms.hackclub.com/scrapyard-signup?event=dej.

Vă mulțumesc pentru atenția acordată și sper să colaborăm pentru a face Scrapyard-Dej o reușită!

Cu respect,
Cosmin Mare
Organizator principal Scrapyard Dej
cosmin@hackclub.com | +40760051313

a.salignycluj[at]yahoo.com